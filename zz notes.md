https://www.patreon.com/posts/67636341

https://obsidianttrpgtutorials.com/Obsidian+TTRPG+Tutorials/Obsidian+TTRPG+Tutorials

## 1)
*Zevnitř sloupů značijící portál se začne ozývat slabé šumění., jako když se třepotá napnuté vlákno ve větru.*

*Postupně šustění začne nabírat na síle do nepříjemného, vysokého skřípění. Vzduch mezi sloupy se začne vlnit a chvět jako hladina vody, do které skočila žába.*

*Runy portálového kruhu se rozzáří a hladina otevírajícího se portálu začne praskat jiskrami bleskové namodralé energie. Blesky se postupně začnou zvětšovat a celý portál začne pulzovat, chvíli se zdá, že se jev zhroutí zpátky do sebe, jen aby se vzápětí znovu s trhnutím rozšířil. Je zjevné, že to, co drží portál otevření je od stability velmi vzdálené.*

*Z vířícího chaosu se s dalším hlasitým zapraskáním a sprškou jisker, vynoří ruka. Štíhlá, bledá ruka s dlouhými prsty. Ruka se tázavě, téměř zoufale, pohybuje ve vzduchu, jako by hledala oporu. V ten moment se také z portálovky rozezní alarm.*
*V okamžiku, kdy se ruka plně vysune, se celý portál s trhavým, mechanickým skřípnutím zastaví. Vír energie zamrzne v půli pohybu, nestabilní trhlina v realitě ztuhne, stále lemovaná tančícími blesky, které nervózně přeskakují mezi jejím okrajem a vysunutou paží. Z portálu se ozve tlumené, frustrované zamručení a pak ticho, přerušované jen tichým praskáním statické elektřiny.*

